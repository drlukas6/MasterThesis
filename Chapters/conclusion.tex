Ovaj rad bavio se mogućnostima i kvalitetom obrade slike Kartezijskim genetskim programiranjem (CGP).
Početak rada se bavi generalno genetskim programiranjem (GP), napredujući u preciznije teme.
Detaljno se prikazuje i objašnjava tehnika CGP-a, obrada slike i generiranje podataka zadane raspodjele.

Kao metoda obrade slike koristi se konvolucija.
Konvolucijske metode koriste se u kombinaciji sa CGP-om kroz dva primjera: micanje šuma i detekcija rubova.

U nastavku dotiće se generiranje podataka zadane raspodjele gdje se CGP-om, točnije, arhitekturom \emph{CGPAE} oponašao rad autoenkodera.

Konvolucijske metode pokazuju obečavajuće rezultate pri korištenju genetskog programiranja kao metode za stvaranje filtera za sliku.
Korištenje CGP-a daje do izražaja njegove prednosti kao što su više izlaza te ručno kontroliranje arhitekture i složenosti modela.

Nažalost, generiranje podataka ukazuje na određene nedostatke.
Genetsko programiranje, time i CGP, ne iskorištava potencijal gradijentnog spusta te pokazuje slabe performanse u slučaju velikog broja hiperparametara koji se optimiziraju.
Također, rad predlaže metodu serijskog spajanja više CGP jedinki i algoritam evolucije, no prednosti istog nisu jasno vidljive te je potrebno daljnje testiranje.
Do sličnog zaključka dolazi i \cite{conv_gen_programming}.

U budućem radu interesantno bi bilo istražiti potencijal prijenosnog učenja (\emph{eng. Transfer Learning}) s CGP-jedinkama.
Na primjer, može li CGP koji je iznimno uspješan u micanju $5\%$ šuma sa slike poslužiti kao početna točka za učenje CGP-a koji miče $\geq 50\%$ šuma.

Isto tako, smatram da je bitno povući jasnu liniju između problema koji su prikladni za rješavanje genetskim programiranjem i onih prikladnijih za druge tehnike, primjerice, neuronske mreže.
